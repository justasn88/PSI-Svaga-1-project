Įmonėje dirba tūkstančiai darbuotojų. Įmonės vadovybė stengiasi įsiklausyti į darbuotojų nuomonę priimant
svarbius įmonės sprendimus ir valdant įmonę, todėl įvairiais būdais stengiasi surinkti darbuotojų nuomones.
Kol įmonėje dirbo dešimtys ir šimtai darbuotojų, tai buvo daroma pasikalbant su kiekvienu iš jų kas tam tikrą
laiką, tačiau įmonei išaugus, tai pasidarė nebeįmanoma. Vadovybė mano, kad tinkamiausias būdas reguliariai
surinkti nuomones iš visų savo darbuotojų būtų internetinės apklausos. Rinkoje yra nemažai tokių paslaugų
teikėjų (google forms, surveymonkey, apklausa.lt ir kt.). Deja, nei vienas iš šių sprendimų įmonei netinka, nes
tokius duomenis vadovybė laiko ypač konfidencialiais ir įmonės taisyklės neleidžia jų laikyti išoriniuose
serveriuose ar tuo labiau juos apdoroti trečių šalių programine įranga. Todėl buvo priimtas sprendimas
susikurti vidinę įmonės apklausų sistemą.


Reikiamas funkcionalumas:

  1. Naudotojų valdymo modulis
  
  2. Apklausų kūrimo modulis

    a. Galimybė kurti apklausas su daug klausimų
    
    b. Klausimų tipai:
    
      i. Galimas vienas variantas iš pateiktų
      
      ii. Galimi keli variantai iš pateiktų
      
      iii. Laisvas tekstas įvedamas tekstiniame lauke
      
      iv. Sveikas skaičius tarp n iki m
      
    c. Klausimai gali būti privalomi arba neprivalomi
    
  3. Apklausų atsakymų surinkimo modulis
     
    a. Apklausai priskiriamas unikalus adresas
    
    b. Neprisiregistravę naudotojai gali atsakyti į apklausos klausimus
    
    c. Visi atsakymai surenkami į duomenų bazę
    
  4. Ataskaitų modulis

    a. Pateikti apklausos ataskaitą kiekvienam klausimui (tipas skirsis priklausomai nuo klausimo tipo)
    
  5. Galimybė importuoti apklausą ir jos atsakymus iš Excel bylos.

Sistemos išplėtimai:

  Ataskaitų modulis
  
    a. Laisvo teksto klausimams sukurti žodžių žemėlapį, kuriame dažniau paminėti žodžiai būtų
    atvaizduojami didesniu šriftu
    
    b. Informaciją pavaizduoti grafiškai (stulpelinės diagramos, kt.)
    
    c. Sveiko skaičiaus klausimams pateikti detalesnę statistinę informaciją (vidurkis, moda,
    mediana, 25%-75% procentilės, t.t.) ir grafinį atvaizdavimą
